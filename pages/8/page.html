<link type="text/css" rel="stylesheet" href="pages/pages.css">
<link type="text/css" rel="stylesheet" href="pages/8/page.css">

<div class="page-container">
    <h1>Gyakori kérdések</h1>
    
    <h3>GYAKRAN ELŐFORDULÓ KÉRDÉSEK A WEBOLDAL KÉSZÍTÉSSEL KAPCSOLATBAN</h3>
    
    <p>
        Statikus vagy dinamikus weboldal. Egyedi fejlesztés vagy kész CMS rendszer. Mi a különbség az egyedi fejlesztésű weboldal és az egyedi dizájn között?
    </p>
    
    <h3>MI A KÜLÖNBSÉG A STATIKUS ÉS A DINAMIKUS WEBOLDAL KÖZÖTT?</h3>
    
    <p>
        Sokan, ha meghallják ezt a kifejezést, hogy statikus weboldal, akkor elsősorban arra gondolnak, hogy olyan weboldal, amely nem tartalmaz animációkat. Vagy esetleg arra, hogy olyan weboldal amely fix szélességű, tehát nem igazodik a képernyő méretéhez, nem mobilbarát dizájn.
        Nem-nem, egyik sem igaz.
        A statikus weboldal azt jelenti hogy olyan weboldal amelynek a tartalma statikus, tehát nem változtatható felhasználói beavatkozás által. Az egyes oldalakat egyszer elkészítették egy HTML fájlban, és a továbbiakban mindig ez a tartalom fog változatlan fomában megjelenni, egészen addig, amíg a HTML fájlt nem módosítják.
        Az ilyen weboldalakat csak nézegetni lehet, ha az oldal tartalmát módosítani szeretnénk, akkor vagy szakember segítségét kell kérnünk, vagy nekünk magunknak kell értenünk a HTML kódoláshoz.
        Egy statikus HTML weboldal nem alkalmas űrlapok beküldésére sem, és még sok minden másra sem, amit itt hosszú volna felsorolni.
    </p>
     
    <p>
        Ezzel szemben a dinamikus weboldal tartalma a felhasználói beavatkozással dinamikusan változtatható. Az egyes oldalakat egy szerveroldali program állítja elő, oly módon ahogy azt a weboldal készítője előre leprogramozta, és akkor amikor arra szükség van. Ha például a felhasználó kiválasztja hogy a piros színű XL-es méretű pólókat szeretné látni, akkor a program egy adatbázisból kigyűjti ezeket a pólókat, és egy előre leprogramozott minta alapján előállít belőle egy olyan oldalt, ami csak a piros színű, XL-es méretű pólókat tartalmazza. Ha pedig a zöld színű pólókat válsztja az összes méretben, akkor ugyanez a program minden zöld színű pólót ki fog listázni.
        Az ilyen oldalakhoz általában – sőt, ma már szinte mindig – adminisztrátori felületet is szoktak készíteni.
        Ezen az admin felületen az adminisztrátor – szintén mint felhasználó, de olyan felhasználó akinek az oldal szerkesztéséhez is jogosultsága van – szerkeszteni tudja az oldal tartalmát, új oldalakat tud létrehozni, meglévőket törölni, módosítani. Például fölvisz egy új piros színű pólót, megadja hozzá hogy milyen méretekben kapható, ekkor a program elraktározza az adatbázisban ezt az új piros pólót is, és a következő lekéréskor már ezt is meg fogja jeleníteni a felhasználóknak.
    </p>
     
    <p>
        Statikus oldalakat ma már nemigen szoktunk készíteni. Ennek csak akkor volna létjogosultsága, ha az oldal tartalmát sohasem, vagy csak nagyon ritkán akarnánk módosítani. Viszont a satikus weboldal is tartalmazhat szép animációkat, és lehet reszponzív, a kijelző méretéhez igazodó.
    </p>

    <h3>MI A KÜLÖNBSÉG AZ EGYEDI WEBOLDAL FEJLESZTÉS ÉS A KÉSZ CMS RENDSZER KÖZÖTT?</h3>
    
    <p>
        A CMS a Content Management System rövidítése, magyarra lefordítva tartalom kezelő rendszer.
        A kész CMS rendszerek, pl. WordPress, olyan előre elkészített dinamikus weboldalak, amelyek sokrétű felhasználásra vannak előkészítve.
        Általában sokféle testre szabható sablon, és kiegészítő modul telepíthető hozzájuk. Ezek nagy része ingyenesen használható, de vannak fizetős változatok is.
        Egy ilyen kész rendszer segítségével akár programozói tudás nélkül is készíthetünk magunknak saját weboldalt. Ha elég ügyesek vagyunk.
    </p>
     
    <p>
        Az egyedi fejlesztésű weboldal általában szintén egy dinamikus tartalom kezelő rendszer, admin felülettel.
        A különbség az hogy ezeket célzottan egy megrendelésre, a megrendelő igényei szerint készíti el a programozó.
        Ha elég jól le tudjuk írni, hogy mit szeretnénk, akkor pontosan azt, és úgy fogja tudni a weboldalunk, amire szükségünk van. Se többet, se kevesebbet. Ezáltal sokkal gyorsabb lesz az oldalak betöltődése, egyszerűbb lesz a szerkesztése, nem kell egy meglévő óriási kész rendszerhez alkalmazkodnunk, kevésbé leszünk kitéve a támadásoknak, nincs szükség a program és a modulok állandó biztonsági frissítésére.
        Ha jól van elkészítve az egyedi weboldal, akkor sokkal jobban megfelel a Google minőségi irányelveinek is, ezáltal könyebben tudunk vele jó helyezéseket elérni a találati listán.
    </p>
     
    <p>
        Ha sokféle egyedi igényünk van, vagy igazán profi és biztonságos weboldalt szeretnénk, akkor érdemesebb inkább egyedi fejlesztésű honlapot készíteni.
    </p>

    <h3>EGYEDI WEBOLDAL VAGY EGYEDI WEBDESIGN?</h3>
    
    <p>
        Aztán itt van még az egyedi dizájn kérdése is. Ezt gyakran összekeverik az egyedi fejlesztésű weboldallal.
        Az egyedi dizájn nem feltétlenül jelenti azt hogy a honlap motorja is egyedi. Lehet készíteni a kész rendszerekhez is egyedi sablont, ilyenkor csak a megjelenés egyedi.
        Illetve lehet az egyedi weboldal motorhoz is kiválasztani egy kész sablont és annak alapján készíteni el az oldal megjelenítését. Ekkor a weboldalunk egyedi fejlesztésű lesz, a dizájn viszont sablon.
    </p>
</div>
